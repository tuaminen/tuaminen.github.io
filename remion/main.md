# Remion Oy:n Matkablogi: Fuengirolan Etätyömatka

![](/remion/puerto.jpg)

Olemme jälleen tehneet historiaa Remion Oy:ssä – suuntasimme historiamme toiselle etätyömatkalle. Tällä kertaa kohteeksi valikoitui Espanjan aurinkoinen ja sinivalkoinen Fuengirola.

Tämä seuraa perinteitä, jotka juontavat juurensa vuoteen 2020, kun viiden hengen tiimimme matkusti Marbellaan juuri ennen maailmaa mullistaneen koronapandemian alkua. Kuten edelliselläkin kerralla, matkamme kesti kaksi viikkoa.

# Fuengirola

![](/remion/sohail.jpg)

Fuengirolassa asuu talvisin useampi kymmenentuhatta suomalaista, ja myös kaikki palvelut löytyvät Suomi-versioina. Eli toisin kuin muualla Espanjassa, Fuengirolassa pärjää mainiosti sekä englannilla ja jopa suomella. 

![](/remion/taulu.jpg)


# Toimisto Aurinkorannikolla

![](/remion/parveke.jpg)

Lyhyen etätyön yksi haaste on löytää nopeasti työtilat, jossa työpäivät voidaan hoitaa tehokkaasti.

Otimme käyttöömme paikallisen toimistotilan FuengirolaOffices.com:n kautta, joka toimii Centro Finlandian tiloissa. Toimistolta löytyi hyvä nettiyhteys ja riittävät työtilat. 

Toisena hyvänä vaihtoehtona alueelta löytyy SmartWorkPlaza.com, johon kävimme myös tutustumassa. Molempia pyörittävät suomalaiset yrittäjät.

# Ihanteellinen sää ja tiukka ohjelma

Matkamme ajoittui täydelliseen saumaan: Fuengirolassa päivälämpötila kohosi reilusti yli kahdenkymmenen asteen, kun taas Suomessa yllätti takatalvi. Tämä vuodenaikaan nähden suotuisa sää teki kokemuksestamme entistäkin miellyttävämmän.

![](/remion/frisbee.jpg)

Maisemanvaihdon myötä oleellista on myös työn ulkopuolinen toiminta. Ohjelmamme oli tiukka mutta nautinnollinen. 

![](/remion/apina.jpg)

Joka päivä tarjosi uusia seikkailuja: rantaelämää, aurinkoa, Antennivuoren valloitusta, frisbeegolfia vuoren rinteessä, saunomista, kartingia (toim. huom: Petri voitti), Gibraltar-eksursion, tapaksia, pelimuseota sekä tietysti tutustumista Fuengirolan suomiyhteisöihin. Sanalla sanoen: ei yhtään tylsää hetkeä.



![](/remion/retro.jpg)

![](/remion/reppu.jpg)

![](/remion/oxo.jpg)

Pro tip: Uuteen maahan ei kannata tulla viime tingassa sunnuntai-iltana, vaan anna itsellesi hetki tutustua alueeseen ennen kuin työviikko pyörähtää käyntiin.

# Työkavereista tiimikavereiksi

![](/remion/sauna.jpg)

Työkavereihin tutustumiselle tuntuu olevan kysyntää erityisesti koronan jälkeisessä työelämässä, jossa kohtaamiset toimistolla ovat merkittävästi pienentyneet.
Matkan aikana olimme tekemisissä toistemme kanssa uudella tavalla, ja työpaikan arki muuttui näiden kahden viikon aikana. 

Työkaverit, joiden kanssa oli tottunut jakamaan vain työhuoneen ja kahvitauot, muuttuivat seikkailutovereiksi. Myös espanjalainen sosiaalisuus tarttui kaikkiin.

# Palaute

![](/remion/puerto2.jpg)

Matkan jälkeen teimme osallistujille palautekyselyn, josta nostot alla.

Parasta olivat: "Lämpö, valo, ajanvietto mukavien työkavereiden kanssa, maiseman vaihto, ja uusien asioiden kokeminen"

Itse työnteon kannalta matka onnistui myös hienosti, ja etätyötilojen vaikutus työtehoon arvioitiin positiiviseksi.

Kokonaisuudessaan osallistujat antoivat matkalle yleisarvosanaksi 5/5.

# Yhteenveto


![](/remion/sunrise.jpg)

Remion Oy:n toinen etätyömatka Fuengirolaan oli menestys. Se tarjosi meille paitsi mahdollisuuden työskennellä upeissa olosuhteissa, myös lujitti tiimimme yhteenkuuluvuutta ja antoi meille uusia perspektiivejä ja ideoita. 

Odotamme innolla seuraavaa reissua!